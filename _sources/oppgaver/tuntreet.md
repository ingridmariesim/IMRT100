(tuntreet)=
# Hvor høyt er Tuntreet?

Du er en geomatikkstudent som har fått i oppgave å måle høyden på det elegante Tuntreet ved NMBU. Hvordan kan du få til dette?

Som geomatikkstudent har du tilgang til en totalstasjon med en såkalt prismeløs avstandsmåler, dvs du kan måle avstand og vinkler til hva som helst du sikter på. Du har også tilgang til nasjonale databaser med punktskyer fra flybårne laserkanninger over hele landet.

```{image} ../bilder/tuntreet.jpg
:alt: fishy
:class: bg-primary mb-1
:width: 600px
:align: center
```

Lag først en måleplan med en skisse for hvordan dere vil gå frem for å bestemme høyden på tuntreet. Hva skal dere måle? Hvordan kan dere kontrollere at resultatet er riktig?

Når dere er enig om måleplanen, så må dere teste den ut ved å beregne høyden på noen utvalgte detaljer inne på landmålingslab'en før dere går ned til Tuntreet.


## Totalstasjon
- Plasser totalstasjonen på et egnet sted hvor du har klar sikt til både roten og toppen treet.
- Bruk totalstasjonen til å måle f.eks. vinkelen vertikalt mellom roten og toppen av treet.
- Mål avstanden fra totalstasjonen til stammen på treet.
- Bruk enkel plan trigonometri til å beregne høyden på treet.

## Laserdata
- Last inn laserdata for campus i programmet Cloud Compare (CC)
- Klipp ut et lite område rundt Tuntreet slik at du ser kun punktskyen for selve treet
- Bruk måleverktøyet i CC til å måle avstanden mellom et laserpunkt på bakken og et laserpunkt i kronen på treet

Laserdata for NMBU Campus funner dere her: [NMBU punktsky](https://nmbu.instructure.com/courses/10981/files/folder/Geomatikk/data). Alternativt kan dere laste data ned selv fra [](https://hoydedata.no).


## Oppgaver
1. Hvordan gikk dere frem for å bestemme høyden på Tuntreet?
2. Hvor høyt mener dere Tuntreet er?
3. Hvor sikre er dere på den høyden som dere har kommet frem til?
